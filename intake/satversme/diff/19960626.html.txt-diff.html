<html>
<head>
<META http-equiv="Content-Type" content="text/html; charset=UTF-8">
<title>XsDiff report</title>
<link href="css/diff.css" type="text/css" rel="stylesheet">
</head>
<body>
<div class="diff-topbar">
<table class="diffpage-html-firstlast">
<tr>
<td style="text-align: center; font-size: 110%;"><a class="diffpage-html-a" href="#">LawDiff</a> report.
        </td>
</tr>
</table>
</div>[IMG]<br>
Publicēts:<br>
"Latvijas Vēstnesis", 43, 01.07.1993., "Ziņotājs", 6, 31.03.1994.<br>
Izdevējs: Satversmes SapulceVeids: likumsPieņemts: 15.02.1922.Stājas spēkā: 07.11.1922.<br>
Attēlotā redakcija: 26.<span class="diff-tag-removed" id="removed1" title="#removed1">02.</span><span class="diff-tag-removed" id="removed2" title="#removed2">1994.</span><span class="diff-tag-removed" id="removed3" title="#removed3"> - 25.</span>06.1996.<span class="diff-tag-added" id="added1" title="#added1"> - 30.</span><span class="diff-tag-added" id="added2" title="#added2">12.</span><span class="diff-tag-added" id="added3" title="#added3">1997.</span> Vēsturiskā<br>
Grozījumi:<br>
21.03.1933. likums / Stājas spēkā 21.03.1933. 27.01.1994. likums / LV, 19 (150), 12.02.1994. / Stājas spēkā 26.02.1994.<span class="diff-tag-added" id="added4" title="#added4"> 05.</span><span class="diff-tag-added" id="added5" title="#added5">06.</span><span class="diff-tag-added" id="added6" title="#added6">1996.</span><span class="diff-tag-added" id="added7" title="#added7"> likums / LV,</span><span class="diff-tag-added" id="added8" title="#added8"> 100/101 (585/586),</span><span class="diff-tag-added" id="added9" title="#added9"> 12.</span><span class="diff-tag-added" id="added10" title="#added10">06.</span><span class="diff-tag-added" id="added11" title="#added11">1996.</span><span class="diff-tag-added" id="added12" title="#added12"> / Stājas spēkā 26.</span><span class="diff-tag-added" id="added13" title="#added13">06.</span><span class="diff-tag-added" id="added14" title="#added14">1996.</span>
<br>
Satura rādītājs:<br>

<br>
  &bull;&nbsp;<br>
    I nodaļa. Vispārējie noteikumi<br>

<br>
       &bull;&nbsp;1. pants<br>
       &bull;&nbsp;2. pants<br>
       &bull;&nbsp;3. pants<br>
       &bull;&nbsp;4. pants<br>

<br>
  &bull;&nbsp;<br>
    II nodaļa. Saeima<br>

<br>
       &bull;&nbsp;5. pants<br>
       &bull;&nbsp;6. pants<br>
       &bull;&nbsp;7. pants<br>
       &bull;&nbsp;8. pants<br>
       &bull;&nbsp;9. pants<br>
       &bull;&nbsp;10. pants<br>
       &bull;&nbsp;11. pants<br>
       &bull;&nbsp;12. pants<br>
       &bull;&nbsp;13. pants<br>
       &bull;&nbsp;14. pants<br>
       &bull;&nbsp;15. pants<br>
       &bull;&nbsp;16. pants<br>
       &bull;&nbsp;17. pants<br>
       &bull;&nbsp;18. pants<br>
       &bull;&nbsp;19. pants<br>
       &bull;&nbsp;20. pants<br>
       &bull;&nbsp;21. pants<br>
       &bull;&nbsp;22. pants<br>
       &bull;&nbsp;23. pants<br>
       &bull;&nbsp;24. pants<br>
       &bull;&nbsp;25. pants<br>
       &bull;&nbsp;26. pants<br>
       &bull;&nbsp;27. pants<br>
       &bull;&nbsp;28. pants<br>
       &bull;&nbsp;29. pants<br>
       &bull;&nbsp;30. pants<br>
       &bull;&nbsp;31. pants<br>
       &bull;&nbsp;32. pants<br>
       &bull;&nbsp;33. pants<br>
       &bull;&nbsp;34. pants<br>

<br>
  &bull;&nbsp;<br>
    III nodaļa. Valsts prezidents<br>

<br>
       &bull;&nbsp;35. pants<br>
       &bull;&nbsp;36. pants<br>
       &bull;&nbsp;37. pants<br>
       &bull;&nbsp;38. pants<br>
       &bull;&nbsp;39. pants<br>
       &bull;&nbsp;40. pants<br>
       &bull;&nbsp;41. pants<br>
       &bull;&nbsp;42. pants<br>
       &bull;&nbsp;43. pants<br>
       &bull;&nbsp;44. pants<br>
       &bull;&nbsp;45. pants<br>
       &bull;&nbsp;46. pants<br>
       &bull;&nbsp;47. pants<br>
       &bull;&nbsp;48. pants<br>
       &bull;&nbsp;49. pants<br>
       &bull;&nbsp;50. pants<br>
       &bull;&nbsp;51. pants<br>
       &bull;&nbsp;52. pants<br>
       &bull;&nbsp;53. pants<br>
       &bull;&nbsp;54. pants<br>

<br>
  &bull;&nbsp;<br>
    IV nodaļa. Ministru kabinets<br>

<br>
       &bull;&nbsp;55. pants<br>
       &bull;&nbsp;56. pants<br>
       &bull;&nbsp;57. pants<br>
       &bull;&nbsp;58. pants<br>
       &bull;&nbsp;59. pants<br>
       &bull;&nbsp;60. pants<br>
       &bull;&nbsp;61. pants<br>
       &bull;&nbsp;62. pants<br>
       &bull;&nbsp;63. pants<br>

<br>
  &bull;&nbsp;<br>
    V nodaļa. Likumdošana<br>

<br>
       &bull;&nbsp;64. pants<br>
       &bull;&nbsp;65. pants<br>
       &bull;&nbsp;66. pants<br>
       &bull;&nbsp;67. pants<br>
       &bull;&nbsp;68. pants<br>
       &bull;&nbsp;69. pants<br>
       &bull;&nbsp;70. pants<br>
       &bull;&nbsp;71. pants<br>
       &bull;&nbsp;72. pants<br>
       &bull;&nbsp;73. pants<br>
       &bull;&nbsp;74. pants<br>
       &bull;&nbsp;75. pants<br>
       &bull;&nbsp;76. pants<br>
       &bull;&nbsp;77. pants<br>
       &bull;&nbsp;78. pants<br>
       &bull;&nbsp;79. pants<br>
       &bull;&nbsp;80. pants<br>
       &bull;&nbsp;81. pants<br>

<br>
  &bull;&nbsp;<br>
    VI nodaļa. Tiesa<br>

<br>
       &bull;&nbsp;82. pants<br>
       &bull;&nbsp;83. pants<br>
       &bull;&nbsp;84. pants<br>
       &bull;&nbsp;85. pants<br>
       &bull;&nbsp;86. pants<br>

<br>
  &bull;&nbsp;<br>
    VII nodaļa. Valsts kontrole<br>

<br>
       &bull;&nbsp;87. pants<br>
       &bull;&nbsp;88. pants<br>

<br>
Latvijas Satversmes Sapulces<br>
1922. gada 15. februāra kopsēdē pieņemtā<br>
Latvijas Republikas Satversme<br>

<br>
Latvijas tauta savā brīvi vēlētā Satversmes sapulcē ir nolēmusi sev šādu valsts Satversmi:<br>

<br>
I nodaļa. Vispārējie noteikumi<br>

<br>
1. Latvija ir neatkarīga demokrātiska republika.<br>

<br>
2. Latvijas valsts suverēnā vara pieder Latvijas tautai.<br>

<br>
3. Latvijas valsts teritoriju starptautiskos līgumos noteiktās robežās sastāda Vidzeme, Latgale, Kurzeme un Zemgale.<br>

<br>
4. Latvijas valsts karogs ir sarkans ar baltu svītru.<br>

<br>
II nodaļa. Saeima<br>

<br>
5. Saeima sastāv no simts tautas priekšstāvjiem.<br>

<br>
6. Saeimu ievēlē vispārīgās, vienlīdzīgās, tiešās, aizklātās un proporcionālās vēlēšanās.<br>

<br>
7. Sadalot Latviju atsevišķos vēlēšanu apgabalos, Saeimas deputātu skaits, kurš ievēlams katrā vēlēšanu apgabalā, noteicams proporcionāli katra apgabala vēlētāju skaitam.<br>

<br>
8. Tiesības vēlēt ir pilntiesīgiem Latvijas pilsoņiem, kuri vēlēšanu dienā ir sasnieguši astoņpadsmit gadu vecumu.<br>

<br>
(27.01.1994. likuma redakcijā, kas stājas spēkā 26.02.1994.)<br>

<br>
9. Saeimā var ievēlēt katru pilntiesīgu Latvijas pilsoni, kurš vēlēšanu pirmā dienā ir vecāks par divdesmit vienu gadu.<br>

<br>
10. Saeimu ievēlē uz trim gadiem.<br>

<br>
11. Saeimas vēlēšanas izdarāmas oktobra mēneša pirmajā svētdienā un sestdienā pirms tās.<br>

<br>
12. Jaunievēlētā Saeima sanāk uz pirmo sēdi novembra mēneša pirmajā otrdienā, kad arī izbeidzas iepriekšējās Saeimas pilnvaras.<br>

<br>
13. Ja Saeimas vēlēšanas Saeimas atlaišanas gadījumos notiek citā gada laikā, tad šāda Saeima sanāk ne vēlāk kā vienu mēnesi pēc tās ievēlēšanas un tās pilnvaras izbeidzas pēc diviem gadiem nākošā novembra mēneša pirmajā otrdienā ar jaunievēlētās Saeimas sanākšanu.<br>

<br>
14. Vēlētāji nevar atsaukt atsevišķus Saeimas locekļus.<br>

<br>
15. Saeima savas sēdes notur Rīgā un tikai ārkārtīgu apstākļu dēļ tā var sanākt citā vietā.<br>

<br>
16. Saeima ievēlē savu prezidiju, kurš sastāv no priekšsēdētāja, viņa diviem biedriem un sekretāriem. Saeimas prezidijs darbojas nepārtraukti pa visu Saeimas pilnvaru laiku.<br>

<br>
17. Jaunievēlētās Saeimas pirmo sēdi atklāj iepriekšējās Saeimas priekšsēdētājs vai prezidija uzdevumā cits prezidija loceklis.<br>

<br>
18. Saeima pati pārbauda savu locekļu pilnvaras.<br>

<br>
19. Saeimas prezidijs sasauc Saeimas sesijas un nosaka kārtējas vai ārkārtējas sēdes.<br>

<br>
20. Saeimas prezidijam ir jāsasauc Saeimas sēde, ja to prasa Valsts Prezidents, ministru prezidents vai ne mazāk kā viena trešā daļa Saeimas locekļu.<br>

<br>
21. Iekšējas darbības un kārtības noteikšanai Saeima izstrādā sev kārtības rulli.<br>

<br>
22. Saeimas sēdes ir atklātas. Desmit Saeimas locekļiem, Valsts Prezidentam, ministru prezidentam vai ministram pieprasot, Saeima ar ne mazāk kā divu trešdaļu klātesošo deputātu balsu vairākumu var nolemt noturēt aizklātu sēdi.<br>

<br>
23. Saeimas sēdes var notikt, ja tanīs piedalās vismaz puse Saeimas locekļu.<br>

<br>
24. Saeima, izņemot Satversmē sevišķi paredzētos gadījumus, taisa savus lēmumus ar klātesošo deputātu absolūto balsu vairākumu.<br>

<br>
25. Saeima izvēlē komisijas, noteicot to locekļu skaitu un uzdevumus. Komisijām ir tiesība pieprasīt savai darbībai vajadzīgās ziņas un paskaidrojumus no atsevišķiem ministriem un pašvaldības iestādēm, kā arī uzaicināt savās sēdēs dot paskaidrojumus attiecīgo ministriju un pašvaldības iestāžu atbildīgos priekšstāvjus. Komisijas var darboties arī starp sesijām.<br>

<br>
26. Saeimai jāieceļ noteiktiem gadījumiem parlamentāriskas izmeklēšanas komisijas, ja to pieprasa ne mazāk kā viena trešā daļa Saeimas locekļu.<br>

<br>
27. Saeimai ir tiesība iesniegt ministru prezidentam vai atsevišķam ministram pieprasījumus un jautājumus, uz kuriem ir jāatbild viņiem vai viņu pilnvarotai atbildīgai valsts amata personai. Ministru prezidentam vai ministram uz Saeimas vai tās komisijas pieprasījumu jāceļ tām priekšā attiecīgi dokumenti un aktis.<br>

<br>
28. Saeimas locekli ne par balsošanu, ne par amatu izpildot izteiktām domām nevar saukt pie atbildības ne tiesas, ne administratīvā, ne disciplinārā ceļā. Saeimas locekli var saukt pie tiesas atbildības, ja viņš, kaut arī amatu izpildot, izplata:<br>

<br>
1) godu aizskarošas ziņas, zinādams, ka tās nepatiesas, vai<br>

<br>
2) godu aizskarošas ziņas par privātu vai ģimenes dzīvi.<br>

<br>
29. Saeimas locekli nevar apcietināt, izdarīt pie viņa kratīšanas, ne citādi aprobežot viņa personas brīvību, ja tam nepiekrīt Saeima. Saeimas locekli var apcietināt, ja to notver pie paša nozieguma pastrādāšanas. Par katru Saeimas locekļa apcietināšanu divdesmit četru stundu laikā jāpaziņo Saeimas prezidijam, kurš to ceļ priekšā nākošā Saeimas sēdē izlemšanai par Saeimas locekļa paturēšanu apcietinājumā vai par viņa atsvabināšanu. Laikā starp sesijām, līdz sesijas atklāšanai, par Saeimas locekļa paturēšanu apcietinājumā lemj Saeimas prezidijs.<br>

<br>
30. Par noziedzīgu nodarījumu nevar uzsākt pret Saeimas locekli tiesas vai administratīvu vajāšanu bez Saeimas piekrišanas.<br>

<br>
31. Saeimas loceklim ir tiesība atteikties no liecības došanas:<br>

<br>
1) par personām, kuras viņam kā tautas priekšstāvim uzticējušas kādus faktus vai ziņas;<br>

<br>
2) par personām, kurām viņš, izpildot savus tautas priekšstāvja pienākumus, uzticējis kādus faktus vai ziņas;<br>

<br>
3) par pašiem šiem faktiem un ziņām.<br>

<br>
32. Saeimas loceklis nevar pats, ne arī uz citas personas vārdu saņemt no valsts pasūtījumus un koncesijas. Šī panta nosacījumi attiecas uz ministriem, ja arī viņi nav Saeimas locekļi.<br>

<br>
33. Saeimas locekļi saņem atalgojumu no valsts līdzekļiem.<br>

<br>
34. Par Saeimas un komisiju sēžu atreferējumiem, ja tie saskan ar patiesību, nevienu nevar saukt pie atbildības. Par Saeimas un komisiju slēgtām sēdēm var sniegt ziņas tikai ar Saeimas vai komisijas prezidija atļauju.<br>

<br>
III nodaļa. Valsts prezidents<br>

<br>
35. Valsts Prezidentu ievēlē Saeima uz 3 gadiem.<br>

<br>
36. Valsts Prezidentu ievēlē aizklāti balsojot ar ne mazāk kā 51 Saeimas locekļu balsu vairākumu.<br>

<br>
37. Par Valsts Prezidentu nevar ievēlēt personu, kura nav pilnus četrdesmit gadus veca.<br>

<br>
38. Valsts Prezidenta amats nav savienojams ar citu amatu. Ja par Valsts Prezidentu ievēlētā persona ir Saeimas loceklis, tad viņam jānoliek Saeimas locekļa pilnvaras.<br>

<br>
39. Viena un tā pati persona nevar būt par Valsts Prezidentu ilgāk kā sešus gadus no vietas.<br>

<br>
40. Tuvākā Saeimas sēdē pēc ievēlēšanas Valsts Prezidents, uzņemoties amata pienākumus, dod šādu svinīgu solījumu: &laquo;Es zvēru, ka viss mans darbs būs veltīts Latvijas tautas labumam. Es darīšu visu, kas stāvēs manos spēkos, lai sekmētu Latvijas valsts un tās iedzīvotāju labklājību. Es turēšu svētus un ievērošu Latvijas Satversmi un valsts likumus. Pret visiem es izturēšos taisni un savus pienākumus izpildīšu pēc labākās apziņas.&raquo;<br>

<br>
41. Valsts Prezidents reprezentē valsti starptautiski, ieceļ Latvijas, kā arī pieņem citu valstu diplomātiskos priekšstāvjus. Viņš izpilda Saeimas lēmumus par starptautisku līgumu ratificēšanu.<br>

<br>
42. Valsts Prezidents ir valsts bruņotā spēka augstākais vadonis. Kara laikam viņš ieceļ virspavēlnieku.<br>

<br>
43. Valsts Prezidents uz Saeimas lēmuma pamata pasludina karu.<br>

<br>
44. Valsts Prezidentam ir tiesība spert nepieciešamos militārās aizsardzības soļus, ja kāda cita valsts Latvijai pieteikusi karu vai ienaidnieks uzbrūk Latvijas robežām. Līdz ar to Valsts Prezidents nekavējoties sasauc Saeimu, kura lemj par kara pasludināšanu un uzsākšanu.<br>

<br>
45. Valsts Prezidentam ir tiesība apžēlot noziedzniekus, par kuriem tiesas spriedums stājies likumīgā spēkā. Šīs apžēlošanas tiesības neattiecas uz gadījumiem, kuriem likums paredz citu apžēlošanas kārtību. Amnestiju dod Saeima.<br>

<br>
46. Valsts Prezidentam ir tiesība sasaukt un vadīt ārkārtējas ministru kabineta sēdes, noteicot tām dienas kārtību.<br>

<br>
47. Valsts Prezidentam ir likuma ierosināšanas tiesība.<br>

<br>
48. Valsts Prezidentam ir tiesība ierosināt Saeimas atlaišanu. Pēc tam izdarāma tautas nobalsošana. Ja tautas nobalsošanā vairāk nekā puse balsotāju izsakās par Saeimas atlaišanu, tad Saeima uzskatāma par atlaistu un izsludināmas jaunas vēlēšanas, kurām jānotiek ne vēlāk kā divus mēnešus pēc Saeimas atlaišanas.<br>

<br>
49. Ja Saeima ir atlaista, tad Saeimas locekļu pilnvaras tomēr paliek spēkā līdz jaunievēlējamās Saeimas sanākšanai, bet līdzšinējā Saeima var sanākt uz sēdēm tikai tad, ja Valsts Prezidents to sasauc. Šādām Saeimas sēdēm dienas kārtību noteic Valsts Prezidents.<br>

<br>
50. Ja tautas nobalsošanā vairāk nekā puse no nodotām balsīm izsakās pret Saeimas atlaišanu, tad Valsts Prezidents uzskatāms par atlaistu un Saeima ievēlē jaunu Valsts Prezidentu uz atlaistā Prezidenta atlikušo pilnvaru laiku.<br>

<br>
51. Uz ne mazāk kā puses visu Saeimas locekļu priekšlikumu, Saeima slēgtā sēdē ar ne mazāk kā divu trešdaļu visu Saeimas locekļu balsu vairākumu, var nolemt atlaist Valsts Prezidentu. Pēc šāda lēmuma Saeima nekavējoši ievēlē jaunu Valsts Prezidentu.<br>

<br>
52. Ja Valsts prezidents atsakās no amata, nomirst vai tiek atsaukts, pirms viņa amata laiks izbeidzies, Valsts Prezidenta vietu izpilda Saeimas priekšsēdētājs, kamēr Saeima izvēl jaunu Valsts Prezidentu. Tāpat Saeimas priekšsēdētājs izpilda Valsts Prezidenta vietu, ja pēdējais atrodas ārpus valsts robežas vai citādi aizkavēts izpildīt savu amatu.<br>

<br>
53. Valsts Prezidents par savu darbību politisku atbildību nenes. Visiem Valsts Prezidenta rīkojumiem jābūt līdzparakstītiem no ministru prezidenta vai attiecīgā ministra, kuri līdz ar to uzņemas visu atbildību par šiem rīkojumiem, izņemot četrdesmit astotā un piecdesmit sestā pantā paredzētos gadījumos.<br>

<br>
54. Valsts Prezidentu var saukt pie kriminālās atbildības, ja tam piekrīt Saeima ar ne mazāk kā divu trešdaļu balsu vairākumu.<br>

<br>
IV nodaļa. Ministru kabinets<br>

<br>
55. Ministru kabinets sastāv no ministru prezidenta un viņa aicinātiem ministriem.<br>

<br>
56. Ministru kabinetu sastāda persona, kuru uz to aicina Valsts Prezidents.<br>

<br>
57. Ministriju skaitu un to darbības apjomu, kā arī valsts iestāžu savstarpīgās attiecības nosaka likums.<br>

<br>
58. Ministru kabinetam ir padotas valsts pārvaldes iestādes.<br>

<br>
59. Ministru prezidentam un ministriem viņu amata izpildīšanai ir nepieciešama Saeimas uzticība un viņi par savu darbību ir atbildīgi Saeimas priekšā. Ja Saeima izteic neuzticību ministru prezidentam, tad jāatkāpjas visam kabinetam. Ja neuzticība izteikta atsevišķam ministram, tad tam jāatkāpjas un viņa vietā ministru prezidentam jāaicina cita persona.<br>

<br>
60. Ministru kabineta sēdes vada ministru prezidents un viņa prombūšanas laikā tas ministrs, kuru viņš uz to ir pilnvarojis.<br>

<br>
61. Ministru kabinets apspriež visus atsevišķus ministriju izstrādātos likumprojektus un jautājumus, kuri attiecas uz vairāku ministriju darbību, kā arī atsevišķu kabineta locekļu ierosinātus valsts politikas jautājumus.<br>

<br>
62. Ja valsti apdraud ārējais ienaidnieks, vai ja valstī vai tās daļā ir izcēlies vai draud izcelties iekšējs nemiers, kurš apdraud pastāvošo valsts iekārtu, tad ministru kabinetam ir tiesības izsludināt izņēmuma stāvokli, par to divdesmit četru stundu laikā paziņojot Saeimas prezidijam, kuram šāds ministru kabineta lēmums nekavējoties jāceļ priekšā Saeimai.<br>

<br>
63. Ministriem, ja arī viņi nav Saeimas locekļi, un ministru pilnvarotām atbildīgām valsts amata personām ir tiesība piedalīties Saeimas un tās komisiju sēdēs un iesniegt papildinājumus un pārlabojumus pie likumprojektiem.<br>

<br>
V nodaļa. Likumdošana<br>

<br>
64. Likumdošanas tiesības pieder Saeimai, kā arī tautai šinī Satversmē paredzētā kārtībā un apmēros.<br>

<br>
65. Likumprojektus var iesniegt Saeimai Valsts Prezidents, ministru kabinets, Saeimas komisijas, ne mazāk kā pieci deputāti, kā arī šinī Satversmē paredzētos gadījumos un kārtībā viena desmitā daļa vēlētāju.<br>

<br>
66. Saeima ik gadus pirms saimnieciskā gada sākšanās lemj par valsts ienākumu un izdevumu budžetu, kura projektu tai iesniedz ministru kabinets.<br>

<br>
Ja Saeima pieņem lēmumu, kurš saistīts ar budžetā neparedzētiem izdevumiem, tad lēmumā jāparedz arī līdzekļi, ar kuriem segt šos izdevumus.<br>

<br>
Pēc budžeta gada notecēšanas ministru kabinetam jāiesniedz Saeimai apstiprināšanai norēķini par budžeta izpildīšanu.<br>

<br>
67. Saeima lemj par valsts bruņotā spēka lielumu miera laikā.<br>

<br>
68. Visiem starptautiskiem līgumiem, kuri nokārto likumdošanas ceļā izšķiramus jautājumus, nepieciešama Saeimas apstiprināšana.<br>

<br>
69. Valsts Prezidents izsludina Saeimā pieņemtos likumus ne agrāk kā septītā dienā un ne vēlāk kā divdesmit pirmā dienā pēc to pieņemšanas. Likums stājas spēkā četrpadsmit dienas pēc izsludināšanas, ja likumā nav noteikts cits termiņš.<br>

<br>
70. Valsts Prezidents izsludina pieņemtos likumus šādā kārtā: &laquo;Saeima (resp. tauta) ir pieņēmusi un Valsts Prezidents izsludina šādu likumu: (likuma teksts)&raquo;.<br>

<br>
71. Septiņu dienu laikā, skaitot no likuma pieņemšanas Saeimā, Valsts Prezidents motivētā rakstā Saeimas priekšsēdētājam var prasīt likuma otrreizēju caurlūkošanu. Ja Saeima likumu negroza, tad Valsts Prezidents otrreiz ierunas nevar celt.<br>

<br>
72. Valsts Prezidentam ir tiesība apturēt likuma publicēšanu uz diviem mēnešiem. Viņam likuma publicēšana ir jāaptur, ja to pieprasa ne mazāk kā viena trešā daļa Saeimas locekļu. Šīs tiesības Valsts Prezidents vai viena trešā daļa Saeimas locekļu var izlietot septiņu dienu laikā, skaitot no likuma pieņemšanas Saeimā. Šādā kārtā apturētais likums nododams tautas nobalsošanai, ja to pieprasa ne mazāk kā viena desmitā daļa vēlētāju. Ja augšminēto divu mēnešu laikā šāds pieprasījums neienāk, tad pēc šī laika notecēšanas likums ir publicējams. Tautas nobalsošana tomēr nenotiek, ja Saeima vēlreiz balso par šo likumu un ja par tā pieņemšanu izsakās ne mazāk kā trīs ceturtdaļas no visiem deputātiem.<br>

<br>
73. Tautas nobalsošanai nevar nodot budžetu un likumus par aizņēmumiem, nodokļiem, muitām, dzelzceļa tarifiem, kara klausību, kara pasludināšanu un uzsākšanu, miera noslēgšanu, izņēmuma stāvokļa izsludināšanu un tā izbeigšanu, mobilizāciju un demobilizāciju, kā arī līgumus ar ārvalstīm.<br>

<br>
74. Saeimā pieņemtais un septiņdesmit otrā panta kārtībā apturētais likums ir atcelts tautas nobalsošanā, ja balsotāju skaits ir vismaz puse no pēdējās Saeimas vēlēšanās piedalījušos vēlētāju skaita un ja vairākums ir balsojis par likuma atcelšanu.<br>

<br>
(21.03.1933. likuma redakcijā)<br>

<br>
75. Ja Saeima ar ne mazāk kā divu trešdaļu balsu vairākumu pieņem likuma steidzamību, tad Valsts Prezidents nevar prasīt šāda likuma otrreizēju caurlūkošanu, to nevar nodot tautas nobalsošanai un tas ir izsludināms ne vēlāk kā trešā dienā pēc tam, kad Prezidents pieņemto likumu saņēmis.<br>

<br>
76. Satversmi Saeima var grozīt sēdēs, kurās piedalās vismaz divas trešdaļas Saeimas locekļu. Pārgrozījumus pieņem trijos lasījumos ar ne mazāk kā divu trešdaļu klātesošo deputātu balsu vairākumu.<br>

<br>
77. Ja Saeima grozījusi Satversmes pirmo, otro, trešo vai sesto pantus, tad šādi pārgrozījumi, lai tie iegūtu likuma spēku, ir nododami tautas nobalsošanai.<br>

<br>
78. Ne mazāk kā vienai desmitai daļai vēlētāju ir tiesība iesniegt Valsts Prezidentam pilnīgi izstrādātu Satversmes grozījumu projektu vai likuma projektu, kuru Prezidents nodod Saeimai. Ja Saeima to nepieņem bez pārgrozījumiem pēc satura, tad tas ir nododams tautas nobalsošanai.<br>

<br>
79. Tautas nobalsošanai nodotais Satversmes pārgrozījums ir pieņemts, ja tam piekrīt vismaz puse no visiem balsstiesīgiem.<br>

<br>
Tautas nobalsošanai nodotais likuma projekts ir pieņemts, ja balsotāju skaits ir vismaz puse no pēdējās Saeimas vēlēšanās piedalījušos vēlētāju skaita un ja vairākums ir balsojis par likuma projekta pieņemšanu.<br>

<br>
(21.03.1933. likuma redakcijā)<br>

<br>
80. Tautas nobalsošanā var piedalīties visi Latvijas pilsoņi, kuriem ir balsstiesības Saeimas vēlēšanās.<br>

<br>
81. Laikā starp Saeimas sesijām ministru kabinetam ir tiesība, ja neatliekama vajadzība to prasa, izdot noteikumus, kuriem ir likuma spēks. Šādi noteikumi nevar grozīt Saeimas vēlēšanu likumu, tiesu iekārtas un procesa likumus, budžetu un budžeta tiesības, kā arī pastāvošās Saeimas laikā pieņemtos likumus, tie nevar attiekties uz amnestiju, valsts kases zīmju emisiju, valsts nodokļiem, muitām, dzelzceļa tarifiem un aizņēmumiem, un tie zaudē spēku, ja nav vēlākais trīs dienas pēc Saeimas nākošās sesijas atklāšanas iesniegti Saeimai.<br>

<br>
VI nodaļa. Tiesa<br>

<br>
82. Likuma un tiesas priekšā visi pilsoņi ir vienlīdzīgi.<br>

<br>
83. Tiesneši ir neatkarīgi un vienīgi likumam padoti.<br>

<br>
84. Tiesnešus apstiprina Saeima un viņi ir neatceļami. Tiesnešus pret viņu gribu var atcelt no amata vienīgi uz tiesas sprieduma pamata. Ar likumu var noteikt vecumu, ar kura sasniegšanu tiesneši atstāj savu amatu.<br>

<br>
85.<span class="diff-tag-removed" id="removed4" title="#removed4"> Latvijā pastāv zvērināto tiesas uz sevišķa likuma pamata.</span><span class="diff-tag-added" id="added15" title="#added15"> Latvijā pastāv Satversmes tiesa,</span><span class="diff-tag-added" id="added16" title="#added16"> kas likumā noteiktās kompetences ietvaros izskata lietas par likumu atbilstību Satversmei,</span><span class="diff-tag-added" id="added17" title="#added17"> kā arī citas ar likumu tās kompetencē nodotās lietas.</span><span class="diff-tag-added" id="added18" title="#added18"> Satversmes tiesa ir tiesīga atzīt par spēkā neesošiem likumus un citus aktus vai to daļas.</span><span class="diff-tag-added" id="added19" title="#added19"> Satversmes tiesas tiesnešus uz likumā noteikto laiku apstiprina Saeima,</span><span class="diff-tag-added" id="added20" title="#added20"> aizklāti balsojot,</span><span class="diff-tag-added" id="added21" title="#added21"> ar ne mazāk kā 51 Saeimas locekļa balsu vairākumu.</span>
<br>

<br>

<span class="diff-tag-added" id="added22" title="#added22">(05.</span><span class="diff-tag-added" id="added23" title="#added23">06.</span><span class="diff-tag-added" id="added24" title="#added24">1996.</span><span class="diff-tag-added" id="added25" title="#added25"> likuma redakcijā,</span><span class="diff-tag-added" id="added26" title="#added26"> kas stājas spēkā 26.</span><span class="diff-tag-added" id="added27" title="#added27">06.</span><span class="diff-tag-added" id="added28" title="#added28">1996.</span><span class="diff-tag-added" id="added29" title="#added29">)<br>

</span><span class="diff-tag-added" id="added30" title="#added30">
<br>

</span>86. Tiesu var spriest tikai tie orgāni, kuriem šīs tiesības piešķir likums, un tikai likumā paredzētā kārtībā. Kara tiesas darbojas uz sevišķa likuma pamata.<br>

<br>
VII nodaļa. Valsts kontrole<br>

<br>
87. Valsts kontrole ir neatkarīga koleģiāla iestāde.<br>

<br>
88. Valsts kontrolierus ieceļ un apstiprina amatā tādā pat kārtībā, kā tiesnešus, bet tikai uz noteiktu laiku, kurā viņus var atcelt no amata vienīgi uz tiesas sprieduma pamata. Valsts kontroles iekārtu un kompetences nosaka sevišķs likums.<br>

<br>
J. Čakste,<br>
Satversmes Sapulces prezidents<br>

<br>
R. Ivanovs,<br>
Satversmes Sapulces sekretārs<br>

</body>
</html>
