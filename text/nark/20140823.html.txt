[IMG]
Publicēts:
"Latvijas Vēstnesis", 180 (3338), 10.11.2005.
Izdevējs: Ministru kabinetsVeids: noteikumiNumurs: 847Pieņemts: 08.11.2005.Stājas spēkā: 11.11.2005.
Attēlotā redakcija: 23.08.2014. - 31.05.2015. Vēsturiskā
Grozījumi:
MK 12.05.2009. noteikumi Nr.428 / LV, 75 (4061), 15.05.2009. / Stājas spēkā 16.05.2009.MK 03.11.2009. noteikumi Nr.1297 / LV, 187 (4173), 27.11.2009. / Stājas spēkā 28.11.2009.MK 17.05.2011. noteikumi Nr.380 / LV, 78 (4476), 20.05.2011. / Stājas spēkā 21.05.2011.MK 12.06.2012. noteikumi Nr.402 / LV, 93 (4696), 14.06.2012. / Stājas spēkā 16.08.2012.MK 11.12.2012. noteikumi Nr.843 / LV, 197 (4800), 14.12.2012. / Stājas spēkā 23.02.2013.MK 21.05.2013. noteikumi Nr.264 / LV, 98 (4904), 23.05.2013. / Stājas spēkā 24.05.2013.MK 19.08.2014. noteikumi Nr.481 / LV, 165 (5225), 22.08.2014. / Stājas spēkā 23.08.2014.
Satura rādītājs:

  • 
    Punkti

       • 1. punkts
       • 2. punkts
       • 2.^1 punkts
       • 3. punkts
       • 4. punkts
       • 5. punkts

  • 1. pielikums
  • 2. pielikums
  • 3. pielikums

Ministru kabineta noteikumi Nr.847

Rīgā 2005.gada 8.novembrī (prot. Nr.65 16.§)
Noteikumi par Latvijā kontrolējamajām narkotiskajām vielām, psihotropajām vielām un prekursoriem
Izdoti saskaņā ar likuma “Par narkotisko un psihotropo vielu
un zāļu likumīgās aprites kārtību” 3.panta otro daļu

1. Noteikumi nosaka Latvijā kontrolējamās narkotiskās vielas, psihotropās vielas, augus, zāles un prekursorus.

2. Narkotisko un psihotropo zāļu un vielu apriti regulējošos normatīvajos aktos noteiktajā kārtībā Latvijā kontrolē:

2.1. aizliegtās sevišķi bīstamās narkotiskās vielas, tām pielīdzinātās psihotropās vielas un augus (Latvijā kontrolējamo narkotisko vielu, psihotropo vielu un prekursoru Isaraksts) (1.pielikums);

2.2. ļoti bīstamās narkotiskās vielas un tām pielīdzinātās psihotropās vielas, kuras atļauts izmantot medicīniskiem un zinātniskiem mērķiem (Latvijā kontrolējamo narkotisko vielu, psihotropo vielu un prekursoru II saraksts) (2.pielikums);

2.3. bīstamās psihotropās vielas, kuras var tikt izmantotas ļaunprātīgos nolūkos (Latvijā kontrolējamo narkotisko vielu, psihotropo vielu un prekursoru III saraksts) (3.pielikums);

2.4. Latvijā kontrolējamo narkotisko vielu, psihotropo vielu un prekursoru I, II vai III sarakstā iekļauto narkotisko un psihotropo vielu atvasinājumus, izomērus, esterus, ēterus un sāļus (arī izomēru, esteru un ēteru sāļus), kā arī zāles, kas satur minētajos sarakstos iekļautās narkotiskās un psihotropās vielas, ja normatīvajos aktos nav noteikti izņēmumi;

2.5. prekursorus, kas minēti Padomes 2004.gada 22.decembra Regulas (EK) Nr. 111/2005, ar ko paredz noteikumus par uzraudzību attiecībā uz narkotisko vielu prekursoru tirdzniecību starp Kopienu un trešajām valstīm, un Eiropas Parlamenta un Padomes 2004.gada 11.februāra Regulas (EK) Nr. 273/2004 “Par narkotisko vielu prekursoriem” pielikumos;

2.6. augu daļas, žāvētus augus, sapresētus augus, pulverus, tabletes, kapsulas, ekstraktus, tinktūras un jebkurus citus pagatavojumus no minētajiem augiem, kas satur vielas, kuras iekļautas Latvijā kontrolējamo narkotisko vielu, psihotropo vielu un prekursoru I sarakstā, izņemot produktus, kurus atļauts izplatīt atbilstoši normatīvajiem aktiem par pārtikas apriti.

(Grozīts ar MK 12.05.2009. noteikumiem Nr.428; MK 03.11.2009. noteikumiem Nr.1297)

2.^1 Zāļu valsts aģentūra paziņo par izmaiņām Latvijā kontrolējamo narkotisko vielu, psihotropo vielu un prekursoru I, II vai III sarakstā, publicējot informāciju Zāļu valsts aģentūras tīmekļa vietnē (http://www.zva.gov.lv).

(MK 17.05.2011. noteikumu Nr.380 redakcijā)

3. Atzīt par spēku zaudējušiem Ministru kabineta 2004.gada 20.janvāra noteikumus Nr.35 “Noteikumi par Latvijā kontrolējamo narkotisko vielu, psihotropo vielu un prekursoru sarakstiem” (Latvijas Vēstnesis, 2004, 12.nr.).

4. Šo noteikumu 1.pielikuma 7.18.apakšpunkts stājas spēkā 2012.gada 1.janvārī.

(MK 17.05.2011. noteikumu Nr.380 redakcijā)

5. Šo noteikumu 2.pielikuma 5.punkts stājas spēkā 2011.gada 1.jūnijā.

(MK 17.05.2011. noteikumu Nr.380 redakcijā)

Ministru prezidenta vietā — tieslietu ministre S.Āboltiņa

Veselības ministrs G.Bērziņš
